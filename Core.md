# Rendszermag

## Összefoglalás
__Dobáskód__: d10 

__Mechanizmus__: 10 >/= Képesség + Képzettség + Módosító >/= D10 > ellendobás értéke >/= 0 

__Statisztikák__: A képességek, képzettségek értéke 0 és 5 között lehet 

__Erőforrások__: 0 és 10 között vehet fel értéket
- életerő
- bátorság
- mana-pont
- pszi-pont
- kegy-pont értéke
- sorspont 

__Karakteralkotás__: Fél-szabad, keretekből gazdálkodó pontelosztásos. 

__Karakterfejlődés__: Cselekedet alapú, próbadobással.

## Statisztikák
### Képességek
A képességek három csoportba sorolhatóak, ezek a _Mentális_, _Fizikai_ és a _Szociális_ képességek csoportja. Mindhárom jellemző-csoport további 3 értékre bomlik, mint _Hatalom_, _Érzékenység_, _Ellenállás_. 

__Mentális képességek__: Intelligencia, Észjárás, Határozottság 

__Fizikai képességek__: Erő, Ügyesség, Állóképesség 

__Szociális képességek__: Jelenlét, Meggyőzés, Higgadtság

### Képzettségek
A képzettségek is az előző felosztás szerint rendezhetőek. Ennek szerepe a képzettségpróbáknál jön elő. 

__Mentális képzettségek__: műveltség, írás/olvasás, mesterség, nyomozás, orvoslás, okkult, politika, tudományok. 

__Fizikai képzettségek__: atlétika, verekedés, lovaglás/kocsihajtás, íjászat, tolvajlás, rejtőzködés, túlélés, vívás. 

__Szociális képzettségek__: állatismeret, emberismeret, kifejezőkészség, megfélemlítés, rábeszélés, karizma, alvilág ismerete, színészet.

### Hátterek
A hátterek részint játéktechnikai, részint színesítő tulajdonságok. Alapvetően két típusuk létezik. A csak karakteralkotáskor felvehetőek (pl.: faj), illetve a később is (szerepjátékkal) megszerezhetőek (pl.: vagyon). 

__Hátterek listája__: 
- faj
- méret
- mágikus fogékonyság
- pszi érzékenység
- (szakrális) kegyeltség
- vagyon
- rang
- hírnév
- szövettséges.
  
## Cselekedetek
### Képzettség-próba
A cselekedetek kimenetelét képzettség-próbával lehet eldönteni. A próba célszáma a cselekedethez társítható képzettség, képesség és módosító értékek összege. Siker esetén a próbadobás kisebb vagy egyenlő a célszámmal. A módosítók +5 és -5 értékek között lehet.

### Kompetitív képzettség-próba
Abban az esetben, ha két karakter egymással ellentétes hatású cselekedeteket végez (harc), akkor kompetitív-próbára kerül sor. A próba lefolyása a következő. A kezdeményező karakter normál képzettség próbát tesz. Amennyiben a próba sikeres, akkor a dobott érték lesz a másik karakter próbájának alsó küszöbe. Amennyiben a próba sikertelen, nincs alsó-küszöb. Ezután a második karakter is próbát tesz, annyi kiegészítéssel, hogy a próbának ekkor alsó küszöbe is van.

### Képesség mentődobás
Olyan esetekben amikor egy behatás elleni védekezéshez nem lehet ellen-képzettség próbát rendelni, még mindig lehetőség van mentődobásra. Ekkor a játékos ellendobást tesz, de az alkalmazott felső küszöb kapcsolódó képesség értéke lesz.
- Mentális behatások ellen Határozottság
- Fizikai behatás ellen Állóképesség
- Asztrális operációkkal szemben Higgadtság
  
### Harc
A harc szimulálása kompetitív képzettség-próbák sora. 

Alapvetően két típusa van: a normál és a védekező harc. A normál harc esetében a támadó, míg védekező harc esetében a védekező karakter számít kezdeményezőnek. Sikeres támadás esetén a támadó- és védő dobások különbsége adja a bevitt sebzés alapját. A sebzést a viselt vértezet sebzés felfogó értéke csökkentheti, amit a fegyverek átütő képessége csökkent..

### Varázslás és elmetrükkök
A varázslatok és elmetrükkök sikere, a harchoz hasonlóan, kompetitív képzettség-próbákkal dönthető el. A misztikus energiák felhasználója Okkult képzettségpróbát tesz. A hozzá tartozó képesség az észjárás. Alapesetben a védekező karakter minden mágikus hatás ellen mentődobásra jogosult. 

Ezek mikéntje a hatás típusától függ (Mentális: Határozottság, Fizikai: Állóképesség, Asztrális: Higgadtság). Amennyiben a karakter rendelkezik aktív mágia-ellenállással (pszi-pajzs) akkor mentődobás helyett Okkult ellenpróbát tehet. A kapcsolódó képesség mentális operációk ellen a Határozottság, asztrális támadások ellen a Higgadtság. Ez az opció fizikai hatások esetén nem él. A mágia sikerének mértékét a harci sebzéshez hasonlóan a sikeres támadó és védő dobások különbsége adja.
A siker mértékével módosíthatjuk a célpont következő dobásainak alsó/felső küszöbét. A pontos irányt a mágikus “támadás” megkezdésekor kell megnevezni.

## Erőforrások
### Életerő
Az életerő értéke megegyezik az _Állóképesség_ és _Határozottság_ értékek összegével. A különféle sebesülések átmenetileg, illetve véglegesen csökkenthetik. A sérülések csökkentik a képességek értékeit is! Amennyiben az életerő értéke egyre csökken, a karakter kezdi elveszíteni a kontrollt teste felett, így cselekedetei lelassulnak. Amennyiben eléri a nullát, a karakter elájul. Minden további sebesülés halált okoz.

### Sorspont
A karakterek rendelkezhetnek sorspontokkal, melyeket a következőkre lehet felhasználni:
- megmenekülni a hirtelen haláltól (egyetlen támadás által okozott halálos sebzés)
- automatikus, maximális sikert elérni egy cselekedettel. 
 
__Mesélői tipp__: Ajánlott a sorspontokat erősen korlátozott erőforrásként kezelni!

### Mana-, pszi és kegy-pontok
A mana- és pszi-pontok segítségével növelhető az egyes varázslatok, pszi-alkalmazások erőssége, illetve sikerességének esélye. A befektetett pontok mint módosítók szerepelnek a megfelelő képzettség próbákban.
- Maximális Mana-pont számítása: Intelligencia + Jelenlét
- Maximális Pszi-pont számítása: Higgadtság + Határozottság
- Maximális Kegy pont számítása: Határozottság + Jelenlét
  

Az elhasznált pontok visszaszerzése szerepjátékkal történjen (meditáció, ima, stb...).

## Karakter alkotás
A karakterek megalkotása pontok szabad elosztásával történik. A három tulajdonság kategóriába sorolt jellemzők 60 egységből vásárolhatóak.

#### Képességek (x3)
Minden képesség kezdőértéke egy. Ráfordított egységek ajánlott mennyisége 33 (11pont). 

Megkötés, hogy az ötödik fok két pontba kerül.

#### Képzettségek és misztikus jellemzők (x1)
Minden képzettség kezdőértéke nulla. Ráfordított egységek ajánlott mennyisége 21 (21pont). 

Megkötés, hogy az ötödik fok két pontba kerül.
Hátterek (x2)
Nincs ingyenes induló háttér. Ráfordított egységek maximálisan ajánlott mennyisége 6 (3pont).

## Karakter fejlődés
A karakterek jellemzői csak akkor fejlődhetnek, ha használják őket. 

Amennyiben egy játékülés alatt egy __képzettség__ használata kiemelt szerepet kap (többszöri használat, akár sikertelen is, kiemelkedő siker), akkor az ülés végén próba tehető, hogy sikerül-e fejleszteni. 

A próba célszáma a normál képzettség-próbákéval megegyező, ellenben itt a sikerhez __túl kell dobni__ ezt az értéket. Sikeres próba esetén egyel nő a képzettség foka.


__Képességek__ fejlesztésére akkor van lehetőség, ha egy hozzá tartozó képzettség sikeresen fejlesztésre került (vagy került volna, de annak értéke már maximális volt). Ekkor a próbadobás célszáma 5 + a képesség jelenlegi értéke 

Egy játékalkalommal csak egy képesség növelésére van lehetőség.


A további __hátterek__ megszerzése minden esetben szerepjátékkal történik.

